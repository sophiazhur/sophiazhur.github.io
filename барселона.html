<!DOCTYPE html>
<html>
	<head>
               <title> The Wild </title>
              <link rel="stylesheet" href="style.css" media="all">
			  <link rel="shortcut icon" type="image/x-icon" href="логотип.png">
</head>
<body> 
<div class="header">
<div class="mid">
<header>
<div class="topmenu">
<aside>
<a href="2 сторінка.html">Головна</a>
<a href="мандруй.html">Мандруй</a>
<a href="контакти.html">Контакти</a>
<a href="7.html">№7</a>
</aside>
</div>
<img src="thewild.png" all="Логотип сайту" title="Логотип сайту ">
</header>
</div>
</div>
<div class="content"> 
<div class="mid"> 
<div class="fon">

<h1>Магічна Барселона: місто, в яке важко не закохатися</h1>
<img src="Barselona_Foto4-400x266.jpg" alt="Магічна Барселона">
<p>Барселона – шумна, чиста і прекрасна. Навколо – каталонська мова, вулична музика, кремезні пальми, архітектурні шедеври Антоніо Гауді, золоті пляжі Середземного моря, смачні тапаси, численні оглядові майданчики, доброзичливі люди та зручна інфраструктура. Читай про лайфхаки.</p>
<h3>Лайфхаки</h3>
<p>1. У Барселоні дуже зручна система транспорту. Багато вказівників, електронних табло, сучасних зупинок, у метро зовсім нема відчуття тисняви. Туристу найвигідніше купити квиток Т10 вартістю 9,95 євро, який розрахований на 10 поїздок (до прикладу, одноразовий вартуватиме 2,15 євро). Максимальна тривалість поїздки – 75 хвилин з можливістю тричі здійснити пересадку (під час кожної пересадки треба знову компостувати квиток) та користуватися ним кільком пасажирам. До речі, я жодного разу не бачила контролерів у транспорті.</p>
<p>2. Оглянути Барселону можна з висоти пташиного польоту на оглядових майданчиках. Найкращий краєвид відкривається з бункеру часів Іспанської громадянської війни El Carmel з можливістю огляду у 360 градусів.</p>
<p>Якщо ти опинився в районі площі Іспанії (яка теж варта уваги), то можете піднятися на торговельний центр Las Arenas Shopping Mall. Ігноруй зовнішній ліфт за 1 євро – на ескалаторах в середині магазину можна доїхати безкоштовно. Ще одна можливість глянути на Барселону з висоти – гора Тібідабо, на вершині якої знаходиться Храм Святого Серця.</p>
<p>3. Якщо маєш змогу, то плануй свою подорож так, щоб бути в Барселоні в першу неділю місяця – тоді можна безкоштовно відвідати Лікарню Сант-Пау та Музей Пікассо. Госпіталь належить до Світової спадщини ЮНЕСКО та є взірцем модернової архітектури. Всередині – мозаїка, кахлі, вітражі; тут показують інсталяції та проводять концерти, а ззовні можна помилуватися екзотичними рослинами, баштами та ліпниною.</p>
<p>Щодо Музею Пікассо, то будь уважним – черга сюди видалася мені довшою, ніж огляд експозиції. Та й після отримання безкоштовного квитка чекати потрібно було ще годину. Добре, що музей розташований у Готичному кварталі, де знімали фільм «Парфумер». У самому музеї зберігається 3,5 тисячі робіт художника, які хронологічно розвішані на стінах. Нічого супер цікавого! </p>
<p>Все це преспокійно можна розглянути в Інтернеті за чашкою чаю, якщо ти не художник чи не поціновувач творчості Пабло Пікассо.</p>
<p>4. Візитівкою Барселони, однозначно, є творіння архітектора Антоніо Гауді. Храм Святого Сімейства, Будинок Міла, Будинок Бальо, Будинок Вісенс з барвистою мозаїкою, хвилястими лініями, рослинними формами, химерними коминами і чудернацькими скульптурами. Однозначно звучить красиво, проте ціна задоволення – захмарна. Щоб зазирнути всередину будівель, доведеться заплатити від 8 до 18 євро. Так-так, ціна квитка на літак. </p>
<p>Але не поспішай засмучуватися, бо одним із шедеврів Гауді можна насолодитися абсолютно безкоштовно. Парк Гуеля – громадський парк із гротами, казковими будинками та ящіркою з мозаїки. Вхід на платні майданчики коштує 8 євро, але після 20:30 їх можна відвідати безкоштовно. Якщо прийти раніше, можна побачити, як кілька десятків людей стовбичать біля охорони і чекають свого часу, а коли охорона відкриває прохід – люди починають бігти, щоб встигнути зробити найгарніше фото у ніби пустому парку.</p>
<p>5. Барселона багата на екзотичну рослинність і парки. Найбільше мені сподобалися Лабіринт Орта (жива огорожа з кипарисів) та Парк Цитадель з озером, фонтанами та скульптурами.</p>
<p>6. Середземне море і місцеві штучні пляжі – однозначно варті уваги. Золотий пісок спеціально привезли до Барселони під час підготовки до Олімпійських ігор у 1992 році. Чисті, довжелезні, безкоштовні, обладнані кранами з водою, туалетами та спортивними майданчиками пляжі розтягнулися на 4,6 кілометра. Єдиний недолік – відсутність роздягалень.</p>



<div class="clear"></div>
<hr class="line">
<p><a href="#top">Вгору</a></p> 
<a id="bot"></a>
</div>
</div>
</div>
<div class="footer">
<div class="mid">
<span>2017 &copy; The Wild </span> <span>Дизай і розробка: Софія Журавель</span>

 </div>
</div>
</body>
</html>
