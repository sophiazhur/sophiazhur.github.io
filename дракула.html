<!DOCTYPE html>
<html>
	<head>
               <title> The Wild </title>
              <link rel="stylesheet" href="style.css" media="all">
			  <link rel="shortcut icon" type="image/x-icon" href="логотип.png">
</head>
<body> 
<div class="header">
<div class="mid">
<header>
<div class="topmenu">
<aside>
<a href="2 сторінка.html">Головна</a>
<a href="мандруй.html">Мандруй</a>
<a href="контакти.html">Контакти</a>
<a href="7.html">№7</a>
</aside>
</div>
<img src="thewild.png" all="Логотип сайту" title="Логотип сайту ">
</header>
</div>
</div>
<div class="content"> 
<div class="mid"> 
<div class="fon">

<h1>Батьківщина Дракули – яка вона насправді?</h1>
<img src="Foto_Rumuniya6-400x266 (1).jpg" alt="Батьківщина Дракули">
<p>Румунія – сусідка України, проте чомусь вона зовсім не така апетитна для туристів, як Польща чи Словаччина. Що ж ми знаємо про цю країну? Жорстокий вампір Влад Дракула, розстріл Чаушеску, нахабні цигани (перепрошую, роми), легендарні серванти часів СРСР, найбільший у світі парламент, гроші, які, начебто, не рвуться… Ми вирішили не ризикувати і поїхали у Румунію на один день, але нам так сподобалося, що за кілька тижнів поїхали знову, але вже на довше. Чим нас причарувала ця країна?</p>
<h3>Сібру</h3>
<p>Місто Сібіу до Другої світової війни було центром трансильванських саксів (німців-переселенців) і майже протягом ста років – столицею Трансильванського князівства. Тому не дивуйся, коли почуєш назву міста німецькою – Hermannstadt.</p>
<p>Історична частина Сібіу поділяється на верхнє та нижнє місто, яке з’єднує Міст брехунів. Подейкують, що від неправдивих слів конструкція може зруйнуватися і, напевно, саме тому тут дають обіцянки у коханні.</p>

<h3>Сігішоара</h3>
<p>Містечко Сігішоара відоме насамперед тим, що саме тут народився Влад III Дракула, або Влад Цепеш. На одному з будинків у центрі міста є відповідна табличка, а місцеві підприємці вдало використали відомого героя роману Брема Стокера і заробляють на кожній дрібниці.</p>
<p>Найвідомішою спорудою старого міста є Годинникова вежа. Біля неї рівно опівдні відбувається театралізоване дійство – сурмач сповіщає про 12-ту годину. За 14 лей (3,5 євро) можна піднятися на оглядовий майданчик вежі. Однак, чи вартує воно того, адже історична частина Сігішоари і сама по собі знаходиться на пагорбах і легко проглядається знизу? Тому найкращий спосіб пізнати місто – неспішна прогулянка та замилування кольоровими будинками на звивистих вулицях.</p>
<h3>Брашов</h3>
<p>У Брашові середньовічна архітектура вдало поєдналася з природою. Старе місто ніби затиснене між горами. Брашов перейняв досвід Голлівуду, адже на місцевій горі Тампа встановили напис із назвою міста. Сюди можна піднятися на фунікулері (Telecabina Tampa). Вартість в обидві сторони – 16 лей (4 євро), в одну – 8 лей (2 євро), час у дорозі – 3 хвилини. Пішки ж цей шлях займе близько 40 хвилин.</p>
<p>Повністю безкоштовним є оглядовий майданчик біля Білої вежі (Turnul Alb), звідки робиться більшість презентаційних знімків Брашова. Тут перед тобою простягнеться центральна площа з ратушею, відома Чорна церква (вхід всередину коштує 9 лей (2,25 євро), студентам – 6 лей (1,5 євро), і сама гора Тампа з написом Braşov.</p>

<h3>Замок Пелеш</h3>
<p>Найгарніший палац Румунії та один із шести найгарніших у світі палац Пелеш (станом на 2010 рік) розміщується на дорозі між Бухарестом (140 км) та Брашовом (45 км) у місті Сіная. Сюди ми доїхали залізницею.</p>
<p>У палаці (колишній резиденції румунських королів) вдало поєдналося німецьке бароко, французьке рококо та англійський ренесанс. Castelul Peles збудував перший король, у ньому ж зрікся престолу останній.</p>
<p>Окрім замку Пелеш, поруч знаходиться скромніший палац Пелешор, а у кілометрі – православний чоловічий монастир Сіная.</p>
<h3>Бухарест</h3>
<p>Бухарест – своєрідний симбіоз старого міста Orașul Vechi (головна пішохідна вуличкою Lipscani, колишня фортеця Куртя-Веке чи аутентичний дворик Hanul lui Manuc), Парижу (тріумфальна арка 1918 року, пасаж та багато гарних будівель початку ХХ сторіччя) та забудов часів комунізму (будівля Парламенту – найбільшої та найважчої будівлі Європи, будинок Вільної преси чи площа Об’єднання (Piața Unirii). Також архітектурною окрасою столиці є будівля центральної бібліотеки університету.</p>
<p>Щиро кажучи, Бухарест нам зовсім не сподобався: розруха, бруд, сміття, чоловік, який нюхає клей на вулиці… Якщо у тебе є можливість оминути столицю Румунії, то одразу їдь у Сібіу, Сігішуару, Пелеш чи Брашов.</p>



<div class="clear"></div>
<hr class="line">
<p><a href="#top">Вгору</a></p> 
<a id="bot"></a>
</div>
</div>
</div>
<div class="footer">
<div class="mid">
<span>2017 &copy; The Wild </span> <span>Дизай і розробка: Софія Журавель</span>

 </div>
</div>
</body>
</html>
